---
title: Retrospettiva
nav_order: 7
---

# Retrospettiva
{: .no_toc }

## Table of Contents
{: .no_toc .text-delta }

1. TOC
{:toc}

All'interno dei singoli sprint è presente la _sprint retrospective_ riguardante l'andamento dello sprint corrispondente.
Navigare alla sezione [(Product Backlog)](../07-backlog/product-backlog.md) per una consultazione.

## Francesco Ercolani
Nel complesso lo sviluppo del progetto ha rispettato le tempistiche che ci eravamo prefissati. Nonostante le limitazioni
dovute a impegni personali siamo riusciti a portare avanti una collaborazione efficace mantenendo la produttività
costante nel tempo.

Personalmente mi sono dedicato più alla parte algoritmica e grafica, questo dovuto principalmente a qualche
difficoltà iniziale nell'organizzazione della struttura del progetto. Tali difficoltà sono state superate grazie
all'aiuto del mio compagno di lavoro che è stato il principale ideatore della parte strutturale.

Questa esperienza mi ha permesso di approfondire un paradigma di programmazione che fino ad allora non avevo mai
utilizzato in applicazioni complesse. La metodologia di lavoro e le frequenti riunioni sono state la chiave del 
buon risultato di questo progetto e per questo ringrazio il mio compagno per essere stato sempre disponibile,
collaborativo e produttivo.


## Enrico Lumini 
Il progetto è stato molto interessante e mi ha permesso di approfondire le mie conoscenze di Scala e della programmazione funzionale.
Tuttavia, il tempo a mia disposizione è stato limitato, in quanto ho dovuto bilanciare lo sviluppo del progetto con gli impegni lavorativi. 
Questo ha inevitabilmente ridotto la possibilità di approfondire alcune implementazioni che avrebbero potuto beneficiare di un approccio più strutturato e dell'uso di elementi più avanzati di Scala.

Nonostante queste difficoltà, sono estremamente soddisfatto del risultato ottenuto. 
Il progetto finale non solo ha raggiunto gli obiettivi prefissati, ma mi ha anche permesso di affrontare aspetti complementari alla programmazione, ampliando le mie competenze.

Un ringraziamento particolare va al mio collega, che mi ha supportato nei momenti in cui gli impegni lavorativi mi impedivano di dedicarmi pienamente al progetto, dimostrando grande collaborazione e disponibilità.

## Sviluppi futuri
Essendo il gioco _Othello_ caratterizzato da regole ben definite e immutabili, gli sviluppi futuri non possono riguardare 
il gioco in sé, ma si potrebbero concentrare sull'ottimizzazione dell'interfaccia utente, sul miglioramento delle prestazioni 
e sull'eventuale implementazione di modalità aggiuntive, come il gioco online o l'integrazione con un'intelligenza
artificiale.